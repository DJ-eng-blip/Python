# Week 7
Deze week geen nieuwe stof (hoera!), maar alleen een afsluitende opdracht. Hierbij heb je keuze uit twee, waarbij je zelf kan kiezen welke je leuker vindt.

## Opdracht A
Je bouwt een combinatie tussen Tkinter en Turtle. Tot nu toe moest je bij het tekenen met Turtle zelf alles handmatig invoeren (denk aan `t.forward(100)` of `t.right(45)`). Met behulp van Tkinter kunnen we een soort 'tekenprogramma' maken: je maakt knoppen om vooruit, achteruit, links of rechts te gaan, voor een bepaalde kleur, of het maken van een cirkel e.d.

## Opdracht B
Je maakt een mooi overzicht van alle data van een sensorkastje van Meet je Leefomgeving. In de vorige opdracht maakte je een paar losse plaatjes met een enkele lijn erin, maar dat kan natuurlijk een stukje mooier: meerdere grafiekjes in één figuur, of meerdere lijnen in dezelfde grafiek, waardoor je goed verschillen of samenhang tussen sensoren kunt zien.